Ku tvojim sviežim ústkam
ako sa ja ta dostať?
Ej, to je veľká úloha,
ej, to je skalnatá postať!

Ale sa budem ver’ domáhať
už akokoľvek ta sa dostať:
započnem veľkú úlohu,
zachytím skalnatú postať.

Hej, keď sa dostanem ta,
na ten ker bozkov, na samý až:
budem ja hodná chlapina,
budem ja dosť slávny víťaz!

Pomáhaj, silo lásky!
Daj síl i na túto postať;
pomôž, pomôž, pomôž, pomôž
čímskôr sa k ústkam týmto dostať!