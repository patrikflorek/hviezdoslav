Ty tak vysoko bývaš.
A ja tak nízko, nízko…
Ale neboj sa, ak aj ty si nie mne,
ja som ti zato veľmi blízko.

Hmla z vŕškov dolu zíde,
a z dolín hor’ sa má zas:
i medzi nami je tak, dievča,
bárs sa aj nenazdávaš.

Ja snívam tak veľmi pekne,
každú noc pekne snívam.
Vieš, čo? Že hore, kde si ty,
i ja v tej výške bývam.

Čo sú strmé kaštiele?
Čo bydlo nízko, biedno?
Horúcej dvoch sŕdc láske
vždy je to všetko jedno.